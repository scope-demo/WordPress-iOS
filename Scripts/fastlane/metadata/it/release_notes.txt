Non c'è mai stato un momento migliore per utilizzare l'app di WordPress per la gestione del tuo sito web. Usala mentre gironzoli nell'atrio di casa in attesa di una consegna al piano strada, nel tuo salotto mentre sei seduto a meno di due metri dal tuo coinquilino oppure al bagno dove ti rifugi per avere cinque minuti di pausa dai bambini. Le possibilità sono infinite, soprattutto dal momento che la versione 14.8 aggiunge più funzionalità all'editor a blocchi:

Con il nuovo blocco Pulsanti, puoi aggiungere più pulsanti sulla stessa riga.
Il blocco Copertina comprende più opzioni di caricamento per spostare le immagini dal dispositivo al sito.
Se i tuoi file di immagine hanno didascalie, il blocco Immagine le precompilerà automaticamente per te.

Mentre stavamo curiosando, abbiamo corretto alcuni bug: spazio bianco intorno ai blocchi Testo che veniva rimosso, blocchi Citazione che non venivano allineati correttamente e pulsanti nei modelli di pagina che non venivano visualizzati correttamente sul sito. Inoltre, abbiamo ritoccato le schermate che vedi dopo aver effettuato l'accesso e la registrazione, in modo che siano più pulite e coerenti con l'app.
